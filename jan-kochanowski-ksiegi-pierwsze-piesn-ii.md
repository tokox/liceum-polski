# Pieśń II z Ksiąg pierwszych

## Treść

Serce roście patrząc na te czasy!\
Mało przed tym gołe były lasy,\
Śnieg na ziemi wysszej łokcia leżał,\
A po rzekach wóz nacięższy zbieżał.

Teraz drzewa liście na sie wzięły,\
Polne łąki pięknie zakwitnęły;\
Lody zeszły, a po czystej wodzie\
Idą statki i ciosane łodzie.

Teraz prawie świat sie wszystek śmieje,\
Zboża wstały, wiatr zachodny wieje;\
Ptacy sobie gniazda omyślają,\
A przede dniem śpiewać poczynają.

Ale to grunt wesela prawego,\
Kiedy człowiek sumnienia całego\
Ani czuje w sercu żadnej wady,\
Przecz by sie miał wstydać swojej rady.

Temu wina nie trzeba przylewać\
Ani grać na lutni, ani śpiewać;\
Będzie wesół, byś chciał, i o wodzie,\
Bo sie czuje prawie na swobodzie.

Ale kogo gryzie mól zakryty,\
Nie idzie mu w smak obiad obfity;\
Żadna go pieśń, żadny głos nie ruszy,\
Wszystko idzie na wiatr mimo uszy.

Dobra myśli, której nie przywabi,\
Choć kto ściany drogo ujedwabi,\
Nie gardź moim chłodnikiem chróścianym,\
A bądź ze mną, z trzeźwym i z pijanym!

## Analiza

### Postawa poety

- **Epikureistyczna** i **stoicka**
- Nie da się czerpać z piękna świata, jeśli się nie ma czystego sumienia

### Renesansowa koncepcja człowieka

Człowiek musi tworzyć **harmonię**, żeby móc zaspokoić *swoje potrzeby*.

### Środki stylistyczne  i ich funkcje

| Środek stylistyczny | Przykład                                                                   | Funkcja                                                                           |
| :-----------------: | -------------------------------------------------------------------------- | --------------------------------------------------------------------------------- |
| **Epitety**         | *dużo różnych*                                                             | Tworzą lepszy opis                                                                |
| **Metafora**        | *„Serce roście (..)”*                                                      | Duże zadowolenie                                                                  |
| **Personifikacja**  | *„świat się wszystek śmieje”*                                              | Świat jest szczęśliwy                                                             |
| **Wyliczenie**      | *„Ani grać na lutni, ani śpiewać”*,<br>*„Żadna go pieśń, żaden głos nie ruszy”* | Człowiek grzeszny nie osiągnie piękna ani nie zobaczy piękna otaczającego świata |

### Kompozycja (budowa)

- 8 strof
- W strofach 1-3 opis piękna świata po zimie
- W pozostałych twierdzenie, że człowiek grzeszny nic nie osiągnie i nie zobaczy piękna
- Pieśń posiada charakter refleksyjny

### Przesłanie

- Pochwała świata i jego piękna
- Człowiek musi mieć czyste sumienie, aby móc być szczęśliwym
