# Jan Andrzej Morsztyn

## *Do Trupa*

```
Leżysz zabity i jam też zabity,
Ty — strzałą śmierci, ja — strzałą miłości,
Ty krwie, ja w sobie nie mam rumianości,
Ty jawne świece, ja mam płomień skryty,
Tyś na twarz suknem żałobnym nakryty,
Jam zawarł zmysły w okropnej ciemności,
Ty masz związane ręce, ja wolności
Zbywszy mam rozum łańcuchem powity.
Ty jednak milczysz, a mój język kwili,
Ty nic nie czujesz, ja cierpię ból srodze,
Tyś jak lód, a jam w piekielnej śreżodze.
Ty się rozsypiesz prochem w małej chwili,
Ja się nie mogę, stawszy się żywiołem
Wiecznym mych ogniów, rozsypać popiołem.
```

### 1. Ustal co jest tematem utworu.

Tematem utworu jest nieszczęśliwa miłość mężczyzny do kobiety. Bohater cierpi z powodu niespełnionej miłości do tego stopnia, że porównuje się do nieboszczyka.

### 2. Na jakim pomyśle oparł poeta kompozycję tego wiersza? Czym różnią się pod względem kompozycyjnym strofy pierwsza i druga od trzeciej i czwartej? Jak wpływa to na układ treści i formę utworu?

Pomysł kompozycyjny utworu polega na porównaniu zakochanego do trupa. Pierwsza i druga strofą wymieniają podobieństwa między tymi postaciami, a trzecia i czwarta różnice. Dzięki temu utwór zostaje podzielony na dwie części tematyczne.

### 3. Czy w sonecie Morsztyna piękno i brzydota zostały - Twoim zdaniem - potraktowane jako kategorie równorzędne? Odpowiedź uzasadnij.

Piękno i brzydota w utworze Morsztyna mogą być traktowane jako równorzędne kategorie. Wynika to z faktu, iż poeta porównuje je ze sobą jako coś całkowicie podobnego oraz normalnego. Kontrastujące ze sobą cechy piękna i brzydoty tworzą całość, która opisuje osobę silnie zakochaną.

### 4. Jaki słynny topos związany z miłością pojawia się w przytoczonym wierszu? Podaj przykłady innych utworow literackich, w których również on występuje.

W utworze został zawarty topos miłości i śmierci, czyli silnego uczucia, które trwa aż do śmierci.

Przykładowe utwory:
- Romeo i Julia Wiliam Szekspir,
- Tristan i Izolda
- Boska komedia Dante Alighierii.
- Giaur Byron.

### 5. Porozmawiajcie w klasie o tym, w jaki sposób autor sonetu *Do trupa* stara się zaskoczyć czytelnika. Które z jego pomysłów i zabiegów artystycznych wywołały Wasze zdziwienie? Uargumentujcie Wasze odpowiedzi.

Najbardziej zaskaczającym zabiegiem było porównanie jakże pięknego uczucia miłości z trupem i śmiercią.

## *O swej pannie*

```
Biały i polerowany jest marmur z Karary,
Białe mleko, przysłane w sitowiu z koszary,
Biały łabędź i białym okrywa się piórem,
Biała perła nie częstym zażywana sznurem,
Biały śnieg świeżo padły nogą niedeptany,
Biały kwiat liliowy na świeżo zerwany;
Ale bielsza mej panny płeć twarzy i szyje
Niż marmur, mleko, łabędź, perła, śnieg, lilije.
```

### 1. Na czym polega koncept zastosowany w wierszu *O swej pannie*? Jak interpretuje taki zabieg współczesny odbiorca?

Utwór zbudowany jest na koncepcie wyliczeń, które miały za zadanie porównywać i opisywać biel poszczególnych elementów. Na końcu utworu znajduje się zaskakująca puenta, gdyż cały wiersz był porównaniem bieli (bladości) karnacji kobiety. Współczesny odbiorca może mieć problem ze zrozumieniem niektórych słów (archaizmów), jednakże podsumowanie utworu będzie dla niego zrozumiałe.

### 2. Omów kompozycję utworu. Zwróć uwagę na zastosowane rozwiązania. Spróbuj określić zasadę porządkowania całości (treści i formy).

Kompozycja utworu odnosi się do anafor, czyli powtórzeń zawartych na początku wersu, oraz wyliczeniu cech rzeczy, które charakteryzują się bielą. W puencie utworu możemy zaobserwować wyliczenie, które ma charakter gradacji (wzrastania) białych przedmiotów, które są niczym przy karnacji kobiety.

### 3. Odczytaj głośno podany wiersz utworu i ustal, co wpływa na rytm wypowiedzi.

Na rytm wypowiedzi wpływają rymy dokładne (Karrary- koszary), anafory, a także identyczna liczba sylab w wersie (13).

## *Niestatek*

```
Oczy są ogień, czoło jest zwierciadłem,
Włos złotem, perłą ząb, płeć mlekiem zsiadłem,
Usta koralem, purpurą jagody,
Póki mi, panno, dotrzymujesz zgody.
Jak się zwadzimy — jagody są trądem,
Usta czeluścią, płeć blejwasem bladem,
Ząb szkapią kością, włosy pajęczyną,
Czoło maglownią, a oczy perzyną.
```

### 1. Spróbuj opisać bohaterkę wiersza własnymi słowami. Со sprawiło Сi największą trudność?

Bohaterka przedstawiona zostaje jako piękna kobieta, o złotych włosach, jasnej cerze oraz koralowych ustach. W drugiej części utworu wszystkie pozytywne cechy zostają odwrócone, gdyż po kłótni z kobietą, te wspomniane zalety zmieniają się w wady, a kobieta staje się szpetna.

### 2. Omów budowę utworu - podziel go na logiczne części i ustal, która z nich pełni funkcję puenty.

Utwór podzielony jest na dwie części- pierwsza opisuje urodę kobiety, druga zaś jej szpetność, która nastaje wraz z rozpoczęciem kłótni. Puentą utworu jest druga jego część, gdyż wskazuje ona na fakt, że uroda kobiety zależy od emocji podmiotu.

### 3. Określ, czy wiersz *Niestatek* bardziej porusza umysł odbiorcy, czy jego zmysły. Odpowiedź uzasadnij.

Utwór porusza zarówno umysł, jak i zmysły, ponieważ uzmysławia czytelnikowi, jak zmienia się postrzeganie ukochanej osoby (ale również ogółu ludzi) w różnych sytuacjach. Podmiot opisuje piękno swojej ukochanej w momencie, kiedy się ze sobą zgadzają, nie kłócą się, jednak gdy tylko nastąpi jakiś konflikt- momentalnie zmienia się jej postrzeganie i staje się szpetna.

### 4. Przemyśl wykorzystanie podanego utworu w rozprawce. Do jakiego tematu pasowałby ten tekst? Jakie stanowisko mógłby ilustrować, czego dowodzić?

Może się on odnosić do tematyki związanej z np.:
- miłością- zarówno szczęśliwą, jak i nieszczęśliwą,
- nienawiścią,
- barokowym konceptem piękna i brzydoty,
- zagadnieniem związanym z przemijaniem i zmiennością.

## Do wszystkich wierszy

### 1. Które środki stylistyczne są charakterystyczne dla twórczości Morsztyna? Jakie możliwości opisu świata zyskał dzięki nim poeta?

W twórczości Morsztyna można zaobserwować:
- porównania,
- wyliczenia,
- kontrasty,
- gradacje,
- anafory,
- zaskakując puenty.

Dzięki tym środkom stylistycznym poeta zyskał możliwość przeciwstawiania i porównania kategorii piękna i brzydoty w odniesieniu do życia człowieka.

### 2. Porównaj, w jaki sposób mówili o miłości autorzy utworów literackich od antyku do baroku. Wnioski zestaw w tabeli w zeszycie.

| Antyk | Średniowiecze | Renesans | Barok |
| :---- | :------------ | :------- | :---- |
| Zwracano uwagę nie tylko na miłość romantyczną, ale także na miłość braterską, siostrzaną (np. w Antygonie), ojcowską (przypowieść o synu marnotrawnym). Szeroko opisywano miłość Chrystusa do ludzi. | Odwoływano się do opisów miłości zawartej w Biblii: tworzono eposy rycerskie, opisywano miłość podniosłą rycerza do wybranki serca. Miłość jest wciąż traktowana jako doniosłe wydarzenie. | Opisywano miłość w sposób idealny, jako harmonię duszy i ciała. Odwoływano się w opisach do filozofii antycznych oraz pojęcia perfekcji. Nie pisano wprost o miłości, ale poprzez wyszukane metafory. Przykładem miłości ojcowskiej są *Treny* Kochanowskiego. | Opisywanie miłości stało się bardziej ekspresyjne. Autorzy nie ukrywali uczuć, tylko emanowali nimi. Charakterystyczne były liczne porównania i wyliczenia, a także gradacja związana z opisem urody i uczuć wybranki; kontrastowano piękno i brzydotę. |

### 3. Porozmawiajcie w klasie o tym, w jaki sposób Morsztyn realizuje zasadę Marina: *A celen poety jest budzić zdumienie*. Odwołajcie się do poznanych utworów.

Morsztyn realizuje zasadę Marina poprzez używanie nowych form, o których nikt nie myślał w Renesansie czy Średniowieczu. Ponadto porusza tematy niekoniecznie związane z nauką lub religią, a raczej ze sprawami przyziemnymi, prymitywnymi, dzikimi uczuciami.

### 4. Napisz wypowiedź argumentacyjną, w której ustosunkujesz się do stwierdzenia, że poezja Morsztyna odwołuje się jednocześnie do zmysłów i do intelektu.

[Wypowiedź](jan-andrzej-morsztyn-poezja-morsztyna-odwoluje-sie-jednoczesnie-do-zmyslow-i-do-intelektu.md)

### 5. Pobawcie się w tworzenie własnych wierszy opartych na koncepcie. Wybierzcie temat i okreśłcie długość tekstu. Możecie zrezygnować z rymów. Swoje utwory przedstawcie w klasie, a następnie porozmawiajcie o tym, czy tworzenie dla zabawy jest proste, czy wymaga wysiłku intelektualnego.

Tworzenie wierszy dla zabawy jest niezwykle trudne i wymaga ogromnego wysiłku intelektualnego. Jest on tak duży, że nic sensownego nie dałem rady wymyślić.
