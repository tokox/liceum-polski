# Pieśń XX z Ksiąg pierwszych

## Treść

Miło szaleć, kiedy czas po temu,\
A tak, bracia, przypij każdy swemu,\
Bo o głodzie nie chce sie tańcować,\
A podpiwszy, łacniej już błaznować.

Niech sie tu nikt z państwem nie ozywa\
Ani z nami powagi używa,\
Przywileje powieśmy na kołku,\
A ty wedla pana siądź, pachołku!

Tam dobra myśl nigdy nie postoi,\
Gdzie z rejestru patrzą, co przystoi;\
Á powiem wam, że sie tym świat słodzi,\
Gdy koleją statek i żart chodzi.

Ale to mój zysk, że mię słuchacie,\
A żadnej mi pełnej nie podacie;\
Znał kto kiedy poetę trzeźwiego?\
Nie uczyni taki nic dobrego.

Przedsię do mnie, a ja nie zawiodę;\
Wy też drudzy, co macie pogodę,\
Każdy swojej włóż w ucho leda co,\
Nie macie tu oględać sie na co.

I z namędrszym nie trzymam w tej mierze,\
Kto sie długo na dobrą myśl bierze;\
Czas ucieka, a żaden nie zgadnie,\
Jakie szczęście o jutrze przypadnie.

Dziś bądź wesół, dziś użyj biesiady,\
O przyszłym dniu niechaj próznej rady;\
Już to dawno Bóg odmyślił w niebie,\
A k tej radzie nie przypuszczą ciebie.

## Analiza

### Postawa poety

- *„carpe diem”* (chwytaj dzień) - nie należy myśleć o przeszłości i przyszłość, a cieszyć się teraźniejszością
- Filozofia **epikurejska**

### Renesansowa koncepcja człowieka

Człowiek powinien zaspokajać swoje doczesne potrzeby.

### Środki stylistyczne  i ich funkcje

| Środek stylistyczny    | Przykład                               | Funkcja                                                                                        |
| :--------------------: | -------------------------------------- | ---------------------------------------------------------------------------------------------- |
| **Pytanie retoryczne** | *„Znał kto kiedy poetę trzeźwego?”*    | Humorystyczne podejście do poety, potrzeba upicia się, żeby móc się bawić                      |
| **Ożywienie**          | *„Czas ucieka”*,<br>*„żart chodzi”*    | Opis czasu (szybkie przemijanie) w przeciwieństwie do żartu (powoli rozprasza się wśród ludzi) |
| **Wykrzyknienia**      | *„A ty wedle pana siądź, pachołku!”*   | Zwrot do adresata zwiększający kontakt z nim dzięki trybowi rozkazującemu                      |
| **Tryb rozkazujący**   | *„przy­pij każ­dy swe­mu”*, etc.       | -"-                                                                                            |
| **Epitety**            | *dużo różnych*                         | Lepszy opis sytuacji                                                                           |


### Kompozycja (budowa)

- styl **liryki bezpośredniej** (*„mię słuchajcie”*, *„ja nie zawiodę”*, *„nie trzymam”*)
- refleksja na temat zabawy i picia
- podmiot mówi o tym, że trzeba odrzucić powagę, stanowiska, relacje, ponieważ przy biesiadzie nie ma miejsca na różnice i podziały
- podmiot mówi, że jego zadaniem jest bawienie ludzi, dlatego oczekuje więcej trunków, żeby stworzyć lepszą atmosferę
- uważa, że powinniśmy używać okazji do zabawy i nie zajmować umysłu tym co było lub będzie
- nie ma potrzeby do martwienia się, ponieważ i tak wszystko będzie według boskiego planu

### Przesłanie

- Należy cieszyć się chwilą, ale z umiarem
- W trakcie zabawy nie ma podziałów i wzajemnych relacji, każdy jest taki sam
- Nie da się bawić bez alkoholu
